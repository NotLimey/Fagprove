# Oppgaven

[<- Tilbake](/)
<br />

- [Oppgaven](#oppgaven)
  - [1.1 Den lokale matguiden](#11-den-lokale-matguiden)
    - [1.1.1. Registrering/innlogging](#111-registreringinnlogging)
    - [1.1.2. Opprette spisesteder](#112-opprette-spisesteder)
    - [1.1.3. Legge inn anmeldelse](#113-legge-inn-anmeldelse)
    - [1.1.4. Se anmeldelser](#114-se-anmeldelser)
  - [1.2. Generelle krav til applikasjonen](#12-generelle-krav-til-applikasjonen)
- [2. Arbeidsform, prosess og generelt](#2-arbeidsform-prosess-og-generelt)
  - [2.1. Prosjektløpet](#21-prosjektløpet)
  - [2.2. Generelt](#22-generelt)

## 1.1 Den lokale matguiden

I takt med at Innlandetregionen blir et mer urbant sted popper det opp restauranter over en lav sko, spesielt i Innlandets hjerte på Hamar, men i det hele tatt er det i 2024 mulig å få i seg en god og ikke så god matbit overalt i regionen.

Din oppgave er å utvikle en enkel webapplikasjon hvor brukere kan legge inn og se anmeldelser av lokale restauranter, spisesteder og barer som tilbyr en form for servering. Applikasjonen skal være tilgjengelig fra internett, enkel å bruke og skal demonstrere grunnleggende funksjonalitet som kreves i moderne webapplikasjoner. Prøv å sette deg inn i en en anmelder eller en som skal lese en anmeldelse sine sko. Hvor og når gjør de det? Hvordan kan denne lettest gjøres tilgjengelig og spiselig for sluttbrukeren?

### 1.1.1. Registrering/innlogging

Det skal være mulig å logge inn på løsningen, og brukeren skal kunne opprette en konto og logge inn. Dette kan løses på flere måter, drøft gjerne litt vurderingene på hvordan du velger å løse dette.

### 1.1.2. Opprette spisesteder

For å kunne anmelde et spisested må disse ligge lagret et sted som anmeldelser kan knyttes opp mot. Denne delen av oppgaven kan løses etter ønske på enklest vis, og det er ikke forventet at det skal være tilgjengelig et brukergrensesnitt for å opprette disse, men tenk på hvordan informasjon og metadata som kan være nyttig å ha registrert på et spisested for å gi en best mulig brukeropplevelse for sluttbrukere av systemet.

### 1.1.3. Legge inn anmeldelse

Autentiserte brukere skal kunne legge inn en anmeldelse. Du bestemmer selv komponentene som inngår i en anmeldelse (rating, fritekst, betjening, service mv.). Dette skal være et grensesnitt som er tilgjengelig fra internett.

### 1.1.4. Se anmeldelser

Alle besøkende av tjenesten skal kunne navigere seg i spisesteder og tilknyttede anmeldelser. I denne deloppgaven står du fritt til å velge teknologi. Her er det viktig å tenke brukerreisen, brukeropplevelse og tilgjengelighet. Som eier av applikasjonen tenker ide-haveren at dette er nøkkelen for å lykkes med tjenesten og få adopsjon i markedet. Her teller tanker rundt arkitektur og business case inn på dine valg.

## 1.2. Generelle krav til applikasjonen

Applikasjonen skal være responsiv og gi en god brukeropplevelse på tvers av ulike enheter. Tenk ellers over målkravene for faget. Pass på å ha en god og vedlikeholdbar kode. Du står fritt til å velge utviklerverktøy og utviklerspråk. Bruk gjerne de utviklermiljøene som er tilgjengelige for deg på arbeidsplassen. Applikasjonen skal ha god dokumentasjon. Drøft hvorfor dette er viktig. Sørg for å benytte god arbeidsmetodikk i utviklingen og argumenter kort for valget ditt (agile/fossefall? Hvordan jobbe med kodebasen daglig, mv.).

Kildekoden skal ligge tilgjengelig for de som ønsker tilganger under hele prosjektløpet.

# 2. Arbeidsform, prosess og generelt

## 2.1. Prosjektløpet

Utviklingen skal gjøres som et lite prosjekt, der du planlegger brukerhistorier, epics og tasks. Arbeidsgiver har tilgang på Jira som kan være et godt alternativ.

## 2.2. Generelt

Oppgaven består av fire deler: planlegging, gjennomføring, dokumentasjon og egenvurdering. Stikkord for disse delene kan være estimering, sikkerhet, rettssikkerhet, bærekraft og etikk. Husk at det ikke kun er den teknologiske løsningen som teller mot en sluttevaluering. God selvrefleksjon og dokumentasjon teller også. Lykke til med oppgaven!
